---
author: anro19
category:
    - cykling
    - fjällen
    - sportklocka
published: "2019-12-21"
---
Jakten på Suunto-klockan - tillbaka till bilen
==============================================

Vi hade kommit fram till Ljungdalen och hittat Suunto-klockan, klockan var 06:00.
Drack en skvätt och somnade in till omkring 11-tiden, sen upp och äta "brunch".
Under måltiden behövde vi besluta oss för hur vi ska färdas tillbaka till bilen.
<!--more-->

Det gick en buss mot Åsarna någon gång varje dag, utom helger. Dessvärre var den
dag en lördag. Kollade om vi kunde låna en bil av en vän - men bilen hade varit
med om en olycka och behövdes lagas. Vi var fast i Ljungdalen med cykel och en
Suunto-klocka.  Vi hade ju alltid möjligheten att ta oss över fjället... igen.

[FIGURE class=center src=image/img2.png?save-as=jpg&q=40&h=400&crop-to-fit&area=0,0,53,0 caption="Förhållande på fjällen en dag i Juli"]

Det fanns en annan väg som var möjlig. Det skulle bli en omväg men den skulle
inte innehålla någon saknad bro iallafall. Tog inte många minuter innan det var
fattat ett beslut. Vi tar oss igenom fjällen med cykel.

[FIGURE class=right src=image/img4.png?save-as=jpg&w=300&h=400&crop-to-fit&convolve=darken&area=0,30,0,10 caption="Vindskydd i mörkret"]

Denna turen skulle däremot planeras lite klokare än den förra som var lite
tidsoptimistisk. Ingen nattvandring/cykling, när mörkret faller på. Då ska vi
vara vid ett vindskydd eller vandrarhem.

Vi påbörjade vår färd kring 14-tiden, från Ljungdalen till Helags massivet.
Cykelbart och bitvis aningen tekniskt med diverse spång. Men efter gårdagens
äventyr var man nu självutnämnd "spång-mästare". Väl uppe vid Helags, blev det
tanka energi med medtagen lunch och vatten från bergskälla. Klockan hade nu
slagit 17:15 och det var antingen cykla vidare mot något kommande vindskydd
eller boka övernattning på Helags vandrarhem. Självklart föll beslutet att
fortsätta, annars skulle det inneburit en väldigt lång tur dagen därpå. Allt
som gick att plocka i kilometer denna dag vara bara bra.

Efter att ha cyklat omkring två timmar nådde vi slutligen fram till ett
vindskydd, vägen dit var förvånadsvärt smärtfritt i jämförelse med tidigare.
Passade på att invänta morgonljuset som kom kring 03:30 innan det begav sig
vidare mot Gåsen som nästa station hette.

[FIGURE class=left src=image/img4.png?save-as=jpg&w=400&h=300&crop-to-fit&area=0,20,0,0 caption="Vindskydd klockan 03:30"]

Från vindskyddet som vi pausade vid ut till vandringsleden hade vi stora problem
med att rätt spår. Tillslut efter mycket om och men hittade vi ändå rätt.
Väl ute på leden var det cykling genom diverse stigar, myrmark, snötäcken.
Lyckades vid något tillfälle också ramla igenom med benet när jag skulle cykla
över ett snötäckt område. Men ingen skada skedde och slutligen efter några 100
höjdmeter stigning var Gåsen nådd. Där var det dessvärre alldeles tomt, så att
köpa någon kost det gick inte. Hade kvar någon macka och sill, samt oändligt med
bergsvatten som gick att hämta från lite varstans.

Vid Gåsen gick det att ta en väg mot Vålådalen, genom att ta en sidodal bredvid
den som vi tidigare färdats. Sen gick det också att ta en enorm omväg, via något
annat pass. Givetvis valde vi den kortare vägen. Till en början var det inte
cykelbart då det var stora stenblock att färdas på, så återigen bära cykel stod
på schemat. Sen när vi kommit en bit in i dalen blev det cykelmöjligt igen,
iallafall i små passager. Fortsatte kämpa oss framåt genom vandringsleden i den
mån som gick. Denna dalen skulle dock visa sig vara kämpigare än förväntat.

Vandringsleden försvann bitvis och täcktes av snötäcken, under snötäcke var det
snösmältning och rinnande vatten (glaciär). Varje vägbeslut var nu ett
risktagande. Vid flera tillfällen fick vi ta och avvika från leden för att hitta
en säkrare övergång. Därefter orientera sig tillbaka till leden. Sen dök det upp
diverse tillfällen när det inte fanns någon annan väg än genom den smältande
glaciären. Med livet som insatts överlevde vi även det samt något efterföljande
korsande av en ån. Denna gången var det bara vatten till höften. Därefter
hamnade vi i geggamoja landet och trasiga spång.

[FIGURE class=center src=image/img2.png?save-as=jpg&q=40&h=400&crop-to-fit&area=25,0,0,0&sharpen caption="Vägval med livet som insats - Glaciär"]

Slutligen efter ett antal timmar med livsviktiga beslut tog vi oss till
Vålådalens fjällstuga. Väl där blev vi bemötta av något otrevlig värd som tyckte
att den som rastade inne i stugan skulle betala för en övernattning. Men hade
ingen ork att lägga energi på honom, åt en medtagen macka och tog oss vidare.

Sen var det bara cirka 22 kilometer kvar, visade sig vara de längsta kilometerna
jag varit med om. Antar skyltningen var helt fel, för vid något tillfälle hade
kilometerna blivit helt oförändrade... Med målet i sikte var det bara trampa på
för dessa sista 10-15 kilometerna gick det äntligen att cykla igen. Kom till
bilen med cykel, klocka och livet i behåll. Återigen hade vi besegrat fjällen,
ett nytt oförglömt äventyr till minnet.

Tog oss slutligen till vårt ursprungliga mål, den där cykelfestivalen i Åre.
Den visade sig vara rätt ointressant, stannade där en halvdag innan vi reste
vidare. Det äventyren som inte var tänkta från början visade sig vara det mest
plågsamma, utmanande och i slutändan roligaste. Resan efter Suunto-klockan var
över för denna gång.
