---
author: anro19
category:
    - cykling
    - fjällen
    - sportklocka
published: "2019-12-20"
---
Jakten på Suunto-klockan
==================================

Det var bestämt sedan en tid tillbaka, ett äventyr med cykel till fjällen och
cykel-festival i Åre. Innan det skulle vi ta oss en avstickare till Ljungdalen.
Efter några timmars bilresande hade vi nått fram till delmålet Ljungdalen. Där
blev det tanka näring och träffa vänner, genomföra något enklare träningspass
och sova någon kväll. För att därefter ta sig mot huvudmålet uppe i Åre.

<!--more-->

Då Ljungdalen till Åre fågelväg enbart består av fjäll, betydde det att vi
behövde åka runt fjällen. Bilturen var beräknad att ta två till tre timmar.
Sådär lagom halvvägs hade vi kommit, när jag inser att min Suunto-klockan inte
sitter på armen. Paniken kom krypande - vart var den, vart hade jag den? Efter
att ha vänt upp och ner på bagaget och letat igenom bilen både en och två gånger,
var det konstaterat att jag måste glömt den i Ljungdalen.

[FIGURE class=center src=image/img1.jpg?q=80&w=300&h=400&crop-to-fit caption="Vålådalens fjäll"]

Då vi inte hade lust att åka tillbaka den där en och en halv timme till
Ljungdalen för att hämta den. Togs det slutligen ett beslut om att vi tar oss
de bara cirka 65 kilometerna från Vålådalen till Ljungdalen igenom fjällen med
cykel. Klockan hade slagit 15:00 och det fanns tid till att bege sig dit samma
dag enligt tidsberäknande gjort med utgångspunkt av standard stigcykling. För
dagen därpå då började cykel-festivalen i Åre, så vi skulle till.

[FIGURE class=right src=image/img1.jpg?q=80&w=300&h=300&crop-to-fit&area=44,26,10,8 caption="Lätt packning"]

Lätt packning med någon macka, en flask vatten, kamera och en lätt sovsäck. Sen
bar det av från Vålådalen på cykel. Vad spännande ett litet mini-äventyr - gick
tankar. Första 15 kilometerna gick utan några som helst problem det här var väl
inget, vilka stigar och vilken fria natur. Livet lekte och första timmen gick.
Sen kom våtmark på några punkter, för det var fortfarande så att på fjällen hade
inte all snö smält ännu. Det blev lite mer trixigt med diverse spång som dök upp,
och slalom-cykling mellan vattenpölarna.

Efter omkring 20 kilometer möttes vi nu av mer eller mindre enbart våtmark och
myrmark, en och annan trasig spång hände också. Det blev nu dags att bära cykeln
över några passager. Slutligen kom vi fram till Vålådalens fjällstuga. Där visade
det sig att vi varit igång något mer än två timmar. Om vi skulle stannat där för
övernattning skulle det kosta över 200kr per person. Nej, det hade vi varken tid
eller lust med även om det nu börjat blåsa en aning och solen var påväg neråt.

Vi åt något lätt innan vi forsatte färden mot Suunto-klockan. Där bar det av med,
cykeln... Inledde ni med att bära cykeln för det var konstant myrmark under den
spång som vi skulle färdas på. Spång var trasig på ett ungefär av 4 på 5, så det
blev lite styrketräning. Efter att ha burit cykeln någon kilometer, var det dags
att cykla trasig spång eller myrmark - det skulle vara cykelbart hade vi hört.
Cykling blev det till någon procent i stället för att bära den, men mest i form
av att rulla några meter, kliva av, ta sig förbi hindret av trasig spång, och
sen rulla vidare...

Nu hade solen gått ner, men vi hade en rätt klar himmel som lyste upp.
Blåste något hemskt, tillslut hade vi kommit fram till en bro som färdades över
Vålån. Problemet var bara att vi fått höra att den var stor risk att vi skulle
behöva vadda för att ta oss över. Bron hade nämligen gått sönder och låg bredvid
ån. Men en väg runt det hela hade inte passat våra tidsplaner. Så det var bara
att ta sig över på något vis, tänkte vi.

[FIGURE class=center src=image/img1.jpg?q=60&w=100%&h=180&crop-to-fit&area=10,0,62,38&sharpen caption="Snö på fjällen"]

Då snösmältningen var i full gång, innebar det också att Vålån var det bra drag
på. Förutspått vattendjup och möjlighet att ta sig över ån var inte i närheten
av förväntan. Ingen återvändo här, upp med cykel i luften och genom ån. Vattnet
upp till brösthöjd till stor del och vattenkraften av en fors som kanske
motsvarade vind i 25 m/s, blev utmaningen. Efter att räddat sig själv och
varandra tog vi oss över ån. Nu började man också känna av vinden som blåste på
allvar, och nu var det höjdmeter att plocka innan vi så småningom skulle kunna
skymta Ljungdalen i fjärran land. Efter att tagit sig 50 höjdmeter tappade jag
nästan känsel i alla fingrarna, trots vantar på. Med blöta kläder i den kalla
vinden tog vi oss genom snötäcken med släpande av cykeln och den "tidigare" lätt
packningen kändes bara som ett irritationsmoment. Med ena foten framför den
andra och pannben, tog vi oss framåt, genom någon dal och berg, och över en
bergkam. Snöpulsandet fortsatte i någon kilometer, hastigheten var i snitt
gissningsvis mellan tre och fyra kilometer i timmen. Hoppet om att besegra detta
naturfenomen med livet i behåll började göra sig igenkänt. Visste om att någon
gång snart så skulle det komma ett vindskydd... vi gick och gick men något
vindskydd det syntes inte till.

[FIGURE class=right src=image/img1.jpg?q=80&w=80&h=300&crop-to-fit&area=20,0,0,45 caption="Färd genom fjällen"]

Efter att ha gått runt något berg och snöpulsat började vägen färdas neråt
gradvis någon kilometer med nedåtstigning och vindskyddet var i sikte. In och
tina upp sig, vila någon timme - för nu var man helt utmattad. Klockan hade
slagit midnatt för kanske en timme sedan. Vi staplade in i vindskyddet, där
någon redan befann sig med en brasa igång. Personen blev aningen förvånad att
se någon vid den tiden på dygnet på denna plats. Än mer förvåning blev det när
vi berättade att vi cyklat dit och via Vålådalen. Då personen som hikat kommit
och höra om den saknade bron och hur personen varit där tidigare och vaddat för
övergång. Blev vi ifrågasatta om vi var någon sorts extremsportare.

När vi hade tinat för någon timme och tagit en "power-nap" i en timme eller två.
Fortsatte färden mot Suunto-klockan och Ljungdalen, klockan var omkring 04:00.
Denna slutdel var en barnlek i jämförelse med tidigare passage - och efter att
överlevt det tidigare var det bara full fart framåt. Genom någon kilometer med
snö och över något dike, in i samernas renvallningsområden och ut på fostvägen.
Upp på cykel och sen var det bara rulla in i Ljungdalen. Klockan låg på ett
fönsterbräde i ett badrum och väntade. Vilken seger, vilket äventyr!
Nu skulle vi bara ta oss tillbaka till bilen...
