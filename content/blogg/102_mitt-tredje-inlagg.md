---
author: anro19
category:
    - löpning
    - natur
published: "2019-12-22"
---
Jag och skogen (som fanns)
==================================

Den var en sån är dag som många andra, ett njutsamt löppass i den närliggande
naturen skulle avverkas. Jag snörade på mig löparskorna, idag var det
terrängskorna som åkte på. Klockan redo för att få in en analys av dagsformen
av lugnt tempo samt få till digital data för att kunna analysera träningen.
<!--more-->

[FIGURE class=center src=image/img3.png?save-as=jpg&w=200&h=250&crop-to-fit&area=0,35,0,30 caption="Löpning på drömstig"]

Det var solsken och varmt, dansade fram på lätta ben genom skogen. Dagsturen
var inte förbestämd utan skulle bara njuta av livet i naturen. Med ett leende på
läpparna valde jag i min framfart att återuppleva den där fina skogsdelen med
ett fallet träd som skapar ett hinder på den där en meter breda stigen. Som
slingar sig mellan lingon och blåbärsbuskarna. Där barrträd står grupperade så
där lagom i avstånd från varandra. Precis som en fint gallrad skog ska se ut,
med drömstigar.

[FIGURE class=right src=image/img3.png?save-as=jpg&q=70&w=400&h=260&f=brightness,10&f=contrast,-10&crop-to-fit&area=0,0,48,59 caption="Skogen med filter påläggning"]

På vägen utför den nu avsmalnade stigen får jag plötsligt syn på ett landskap som
inte längre visar några träd. De träd som där en gång funnits är bara helt
överkört. Det har blivit en auto-strada mitt i skogen. För så sköter dagens
samhälle skogsbruket nuförtiden, att gallra något finns tydligen inte på kartan
längre. Nu har det slöa folket fått maskiner och en skog ses bara som pengar.
Det handlar inte längre om att ta till vara och vårda något så idylliskt skog
med skid- och löparspår som där en gång funnits. Allt ska bara bort, rensa efter
sig på något tidigare spår, finns inte - för slöa folket kör maskin.

[FIGURE src=image/img3.png?save-as=jpg&q=50&w=100%&stretch&area=40,80,40,0&blur caption="Känslan hos ett kalhygge är som en suddig bild av förödelse"]

[FIGURE class=right src=image/img3.png?save-as=jpg&q=60&w=150&crop-to-fit&area=40,80,30,0&sharpen caption="Kalhygget"]

Det blev en tur ut i kalhygget och vidare in i skogen igen efter cirka 800 meter
av oframkomlig terräng. Den där fantastiska känslan av naturen som jag hade från
början, den hade dalat som slag mot bröstet... Välkommen ner på jorden, här är
det pengar som styr världen. Vill man ha sig något idylliskt så krävs det pengar
eller ett stort gäng anhängare med liknande tänk.
