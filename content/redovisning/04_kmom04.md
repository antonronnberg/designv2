---
---
Redovisning kmom04
=========================

Detta innehåll är skrivet i markdown och du hittar innehållet i filen
`content/redovisning/04_kmom04.md`.

**Kommentera kort om skrivuppgiften, någon som är värt att nämna från arbetet
med den?**  
Lärorikt kan man säga, när du blir tvingad att formulera dig om något.
Då ställs det krav på att du förstått vad du håller på med. Annars kan jag
säga att skrivuppgiften tog upp alldeles för mycket tid
(omkring 12h är nog en bra uppskattning).

**Berätta kort om din tanke bakom respektive teman, hur tolkade du
“minimalistisk”, “colorful” och “dark”.**  
"Minimalistisk"-tema är en sida som håller det enkelt i layout utan att tappa
viktigt innehåll, samt använder ett färgschema som inte skriker "för mycket"
färg.  

"Colorful"-tema är för min del en sammanslagning av analogt och triadiskt
färgschema. Temat ska visa på lite liv, inget "svart-vitt i rutan".
Det ska vara färgstarkt men finns inget färgstarkt krav mellan bakgrundsfärg
och text-färg, utan det är acceptabelt att använda vit eller svart färg som
komplement.  

Ett "Dark"-tema ger mig tolkningen invertera en standard webbsida som vanligtvis
har vit bakgrundsfärg. Basfärg på ett mörkt tema är ingen pastellfärg. Utan det
är en mörk nyans av någon färg.  

**Vilket färgschema valde du till respektive tema och hur valde du att använda
färgerna (mer eller mindre eller lika mycket av alla färger)?**  
I den minimaliska temat blev det ett analogt färschema. Målet var att hålla det
simpelt och inte sticka ut ur mängden, tillåt den standardiserade färggivning
som alla accepterar.

Färgglada temat fick sig en kombination av triadiskt och olika nyanser som
färgschema. Syftet var att skapa ett tema som frambringar glädje och en känslan
av "se hit" i den utsträckning att alla färger har en form av accentfärg fast
ändå inte.

Medan det mörka temat gavs mörkare toner med ett lämplig kontrast för att ge
behaglig läsbarhet genom ljusare text-färg. Mitt mål med det mörka temat var
att hitta en behaglig färgsättning för den som ska använda webbplatsen på
kvällstid när omgivande ljus är begränsat.

**Valde du att jobba med accentfärg och isåfall hur?**  
Accentfärg vars syfte är att bryta det enformiga mönstret av en basfärg. Görs
antingen via en annan nyans av basfärgen eller genom en helt annan färg.

Accentfärg i de olika teman blev gjort på viss "main content", i detta
fall på bylinen eller "border-bottom".

**Hur tänkte du kring valet av typografi?**  
Tydlighet när det kommer till läsbarhet, får inte vara för tunn font-vikt.
Personligen tycker jag mer om sans-serif varianterna, då serif har tendens att
skapa den där tunna font-vikten. Tecken radlängden är något jag fått i huvudet
också, så att uppnå den gyllene läsbarheten genom att inte låta en rad löpa för
långt. Det är något jag konstant kommer försöka uppnå i framtiden.

Då jag ville spegla ett mer lekfullt färgtema hos "colorful", fick den ett
mer lekfullt importerat typsnitt. De andra temana fick ett mer generellt
acceptabelt typsnitt.

**Berätta om din kodstruktur av teman, jobbade du med bastema och hur löste du
anpassningarna till de olika temana?**  
Körde på varianten att hålla en gemensam layout look, för att inte vilseleda
användaren. Temats syfte var att erbjuda olika färger beroende på vilken
stämning/harmoni användaren har för stunden. Därför blev det enbart förändring
i form av LESS-variabler.

**Vilken är din TIL för detta kmom?**  
Lärde mig att mental ansträngning vid inlärning gjorde mig nedstämd och trött
väldigt snabbt. Trots det så fastnade informationen bra, genom att hela tiden
försöka argumentera emot det jag inte samtycker med. Jag kan konstatera att
reflektion är en bra metod för att lära sig, både under harmoni och glädje som
under motvilja.

I samband med skapande av en färgpalett fick jag nu full förståelse av att lägre
siffror (varje par om två siffror) relaterar till en mörkare färg, när
RGB-skalan används.

Breddade min implementeringskunskap inom LESS genom att skapa/skriva över
diverse variabler. I övrigt så försökte jag återigen tillämpa små generella
layout förändringar för att förbättra helheten på webbplatsen. Börjat leka
runt med "display flex" för att lära mig mer inom dess struktur.

Konstaterat att jag lärt mig detta kursmoments innehåll. Beskrivning som
förmedlades på kurssidan, var likvärdig den jag skrev i min redovisning, kring
hur implementering av olika teman "borde" utföras. Brukar nämligen ha upplägget
att fylla i redovisningstexten allt eftersom jag utför varje kursmoment. Denna
gång fyllde jag i texten efter jag läst på allt undervisningsmaterial, och
innan koll gjorts på beskrivningen av skapa tema uppgiften.
